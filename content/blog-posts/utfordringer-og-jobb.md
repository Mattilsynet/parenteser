:page/title Ikke forkludre utfordringer og jobb!
:blog-post/author {:person/id :person/teodor}
:blog-post/published #time/ldt "2025-12-20T11:15:15.329708"
:blog-post/tags []
:blog-post/description

Du bør ikke forkludre vanskelige utfordringer og jobb som må gjøres!

:blog-post/body

Vil du høre noe gøy?
Jeg har skrevet denne teksten to ganger.
Jeg satte meg ned på mandag, superduperinspirert.
Smalt den ut på en time!
Fikk til og med Magnar til å lese over hele.
Da jeg kom tilbake fra lunsj, lukket jeg alle fanene i nettleseren.
Det skulle jeg ikke gjort!
Hele teksten lå i en av fanene.
Ulagret.
Jeg prøvde å skrive den etter lunsj, men da var motivasjonen borte.
Jeg klarte å gjenta tittelen.
Resten fremsto som selvsagt, så hvorfor skulle jeg skrive ut det her?
LOL.

Men!
Vi kan gi oss selv flere sjanser, det har både Mikael og Jesus sagt.
Det neste gode tidspunktet er når jernet er varmt.
Da er det på tide å smi.

Det tar meg til sakens kjerne.
Jeg vil snakke om to typer arbeid: utfordringer og jobb.

Utfordringer er meningsfulle og vanskelige.
Det er ikke åpenbart hva løsningen er før man er i gang.
Det er ikke engang åpenbart hva *problemet* er før man er i gang.

Jobb er veldefinert.
Og uungåelig!
Når du har løst *kjernen* i en utfordring, må du gjøre deg helt ferdig.
Det som gjenstår er jobb.
Og hvis du ikke gjør *hele jobben*, kommer restene tilbake og biter deg i rompa.
*Hele jobben* kan bety å bli *helt ferdig* med en refaktorering, eller å fjerne de små kildene til friksjon i et API.

Jeg blir motivert av utfordringer, men trenger samtidig motivasjon for å gripe utfordringer.
Jobb er lettere.
Jeg vet at det må gjøres.
Jeg har funnet ut at jeg *trenger* en tilførsel av begge to.
Uten utfordringer begynner jeg å kjede meg, og blir frakoblet.
Men! Uten jobb blir det også problemer!
Det kom overraskende på meg. Er det ikke bra å eliminere små kilder til friksjon?
Jeg har vært i noen situasjoner der alt rundt meg er store utfordringer, og det er utmattende.
Ingenting jeg gjør er godt nok.
Nå har jeg kommet på bedre tanker.
Etter å ha lagt inn fire gode timer på formiddagen, må man søren meg legge inn fire timer til på ettermiddagen!
Da kan ikke *alt* være utfordringer.
Jeg kan plukke fra litt jobb jeg har liggende.
Og når gjørejobbingen blir for ensidig, har kan jeg kanskje komme videre på utfordringen.

Så det er leksa for meg selv.
Teodor: pass på at du i framtiden både har en tilgjengelig utfordring *og* tilgjengelig jobb, det er bra for deg.

-----

Juleaften er om fire dager.
Jeg ønsker dere alle en fredelig jul.
At dere får tid med folk som er dere nær, og at dere finner litt ro.
Jeg håper samtidig dere får lagt til side stressende jobb.
Utfordringene håper jeg dere *for det meste* legger til side.
Jeg trenger i alle fall noe å putle med.

Takk til Magnar for sparring på teksten jeg dessverre slettet, og takk til Mamma for korrektur og diskusjon på andre versjon.

God jul!
